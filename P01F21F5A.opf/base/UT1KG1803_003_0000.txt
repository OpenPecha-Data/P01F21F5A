བསྡུ་སྒྲིག་གསལ་བཤད།

 དེ་ཡང་རྫོགས་པ་ཆེན་པོ་ཚིག་དོན་བཅུ་གཅིག་པ་འདི་ནི་ཞང་མཁས་པ་ཆེན་པོ་ཉི་འབུམ་གྱིས་ལྗགས་རྩོམ་གནང་བ་ཞིག་སྟེ། འདིའི་མ་དཔེ་ནི་སྔར་་་་་་་འཇམ་མགོན་ཀོང་སྤྲུལ་རིན་པོ་ཆེའི་ཕྱག་དཔེའི་གྲལ་ནས་ཡིན་པར་གྲགས་ཤིང༌། ད་ལྟ་དཔེ་དངོས་ནི་ཁམས་དཔལ་སྤུངས་དགོན་པའི་དཔེ་མཛོད་ནང་དུ་བཞུགས་ཡོད། སྤྱི་ལོ་༢༠༠༢ལོར་གཟན་དཀར་རིན་པོ་ཆེའི་བཀའ་བཞིན། དཔལ་སྤུངས་དགོན་པའི་དཔེ་རྙིང་རྣམས་སྲུང་སྐྱོབས་དང་འབྲེལ་དཀར་ཆག་འབྲི་སྐབས་ང་ཚོར་བུ་དཔེ་ཞིག་གཡར་རྒྱུ་བྱུང༌། འོན་ཀྱང་མ་དཔེ་དངོས་ལ་ཁམས་བྲིས་ཚུགས་ཆུང་ཀློག་བདེ་ཞིང་མི་གསལ་བ་སོགས་མེད་རུང༌། ནང་དོན་ས་བཅད་དང༌། ཚིགས་འབྲུ་འགའ་ཤས་ཆད་འདུག་པས་ཁ་བསྐོང་མ་ཐུབ་པ་རྣམས་ལ་གུག་རྟགས་སྟོང་པ་ཞིག་བཞག་ཡོད། ཡང་ཐ་སྙད་འགའ་ཤས་ནི་གོ་ཤིན་ཏུ་དཀའ་བས་མིང་ཚིག་དག་པོ་རང་ཨེ་ཡོད་ན་སྙམས་པ་བྱུང་ཡང༌། མ་དཔེ་སོར་བཞགས་ཀྱིས་ཞུ་དག་བྱས་ཅིང༌། ཡི་གེ་དག་ཆ་ནོར་ངེས་རྣམས་ནི་དེང་དུས་ཡོངས་གྲགས་ཀྱི་བརྡ་སྤྲོད་དང་བསྟུན་ནས་བཅོས། མ་དཔེ་དངོས་ཀྱང་ད་ལམ་པར་སྐྲུན་བྱེད་སྐབས་ལྷན་དུ་བཞགས་ནས་རྒྱ་ཆེའི་གཟིགས་པ་པོ་རྣམས་ཀྱི་སྤྱན་ལམ་དུ་ཕུལ་བ་ཡིན། འབྱུང་ཆར་མཁྱེན་ལྡན་ཀློག་པ་པོ་རྣམས་ཀྱིས་འདི་ལས་དཔེ་གཞན་པ་རྙེད་སོན་བྱུང་ན་དག་བཅོས་གནང་རྒྱུ་ཐུགས་བཞག་ཡོད་པ་མཁྱེན། མཁྱེན། ད་ལམ་ང་ཚོའི་མཁྱེན་བརྩེའི་འོད་སྣང་ཞེས་པའི་དཔེ་ཚོགས་འདི་སྤྱི་ཚོགས་ཐོག་འགྲེལ་སྤེལ་བྱེད་སྐབས། བོད་ལྗོངས་མི་དམངས་དཔེ་སྐྲུན་ཁང་གིས་མཉམ་ལས་ཀྱི་སྒོ་ནས། ཞུ་དག་དང༌། འཆར་འགོད་སོགས་རོགས་རམ་རྒྱ་ཆེན་གནང་བ་ལ་སྙིང་ཐག་པ་ནས་ཐུགས་རྗེ་ཆེ་ཞུ་བ་དང་བཅས། དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་ཀརྨ་བདེ་ལེགས་ཀྱིས། 2008 ལོའི་ཟླ 6 ཚེས 10 ཉིན་ལ། བསྡུ་སྒྲིག་གསལ་བཤད།བསྡུ་སྒྲིག་གསལ་བཤད། -PAGE 2--PAGE 3--PAGE 1-